# -*- mode: mandoku-view; -*-
#+TITLE: 資治通鑑後編
#+DATE: 2015-08-24 22:25:59.465629
#+PROPERTY: ID KR2b0040
#+PROPERTY: BASEEDITION WYG    
#+PROPERTY: JUAN 提要
<pb:KR2b0040_WYG_000-1a>¶
欽定四庫全書　　　　　史部二¶
　資治通鑑後編　　　　　編年類¶
　　提要¶
　　　　(臣/)等謹按資治通鑑後編一百八十四卷¶
　　　國朝徐乾學撰乾學有讀禮通考已著録是編¶
　　　　以元明人續通鑑者陳桱王宗沐諸本大都¶
　　　　年月参差事跡脱落薛應旂所輯雖稍見詳¶
　　　　偹而如改宋史周義成軍為周義以胡瑗為¶
<pb:KR2b0040_WYG_000-1b>¶
　　　　朱子門人疎謬殊甚皆不足繼司馬光之後¶
　　　　乃與鄞縣萬斯同太原閻若璩徳清胡渭等¶
　　　　排比正史叅考諸書作為是編草創甫畢欲¶
　　　　進於朝未果而没今原稿僅存惟闕第十一¶
　　　　卷書中多塗乙刪改之處相𫝊猶若璩手蹟¶
　　　　也其書起宋太祖建隆元年迄順帝至正二¶
　　　　十七年凡事蹟之詳畧先後有應叅訂者皆¶
　　　　依司馬光例作考異以折衷之其諸家議論¶
<pb:KR2b0040_WYG_000-2a>¶
　　　　足資闡發者並採系各條之下間附已意亦¶
　　　　依光書之例標臣乾學曰以别之其時永樂¶
　　　　大典尚庋蔵秘府故熊克李心𫝊諸書皆未¶
　　　　得窺所輯北宋事迹大都以李燾殘帙為稿¶
　　　　本援㨿不能賅博其宋自嘉定以後元自至¶
　　　　順以前尤為簡畧至宋末昰昺二王皆誤沿¶
　　　　舊史系年紀號尤于斷限有乖又意求博贍¶
　　　　頗少翦裁如西夏姻戚之盛備叙世系慶元¶
<pb:KR2b0040_WYG_000-2b>¶
　　　　偽學之禁詳載謝表元末事蹟多採輟耕録¶
　　　　鐵崖樂府叙書藝則稱其日寫三萬字紀隠¶
　　　　居則述其懐抱幾時開無闗勸懲徒傷煩冗¶
　　　　又載元順帝初生之事過信庚申外史尤渉¶
　　　　鑿空然其裒輯審勘用力頗深故訂誤補遺¶
　　　　時有前人所未及如宋史富弼𫝊以樞宻使¶
　　　　出判揚州今㨿宰輔編年録改作河陽余介¶
　　　　𫝊淳祐十三年及元人戰于嘉定今據家傳¶
<pb:KR2b0040_WYG_000-3a>¶
　　　　改作十二年元末㓂䧟淮安本紀首尾不具¶
　　　　今從王逢梧溪集定作趙國用至正十六年¶
　　　　張士誠䧟湖州本紀作二月今從明實録作¶
　　　　四月皆按文覈實信而有徴又是時乾學方¶
　　　　領一統志局多見宋元以来郡縣舊志而若¶
　　　　璩諸人復長于地理之學故所載輿地尤為¶
　　　　精核如宋王堅之守合州則采四川總志牟¶
　　　　子才之諫張燈則采西湖遊覧志而明人紀¶
<pb:KR2b0040_WYG_000-3b>¶
　　　　事之書若劉辰國初事跡呉寛平吴録之類¶
　　　　亦並從附載以資考證年經月緯犂然可觀¶
　　　　雖不能遽稱定本而以視陳王薛三書則過¶
　　　　之逺矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官(臣/)　陸　費　墀¶
<pb:KR2b0040_WYG_000-4a>¶
　　　　　　　　總　校　官　(臣/)　陸　費　墀¶
